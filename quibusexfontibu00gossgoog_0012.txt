...10—

tatum initium esse voluerunt ²), scriptor contendit cerebrum
initium nervorum et sensuum, cor initium arteriarum, praeterea
iecur -- id quod mente subaudiendum est — venarum initium
esse. Sed quid omnia haec medicorum placita satis arida hoc -
loco sibi velint vix quisquam ex solo Ambrosio recte per·
spiciat. — Ex sequenti parte (62), ubi de auribus disputat, ·
rursus clarius cognoscitur, quod propositum scriptor secutus
sit. Triplex enim aurium munus esse demonstrat, primum ut
capiti ornatum afferant, deinde ut sordes a vertice defluentes
excipiant, tum ut interiora aurium itinera a fortiore sono
tueantur. -- Sed Ambrosium eo quoque descendere, ut in
laudanda corporis natura inepte neque non illepide versetur,
inde intellegas quod dicit ipsas aurium sordes voci ligandae
utilitati haud parvae esse. In proxima paragrapho (63)
scriptor ostendit etiam nares ad odores capiendos et capitis
purgamenta recipienda duplici foramine utiliter instructas esse.
Quibus expositis AmbrosiuS, postquam tactus sensum breviter
attigit (64), in sequenti explanatione (65—68) de dentium,
vocis, linguae, oris muneribus loquitur. Scriptorem in hac
disputatione, qua demonstrat homines ratione praeditos in-
rationalibus animalibus 111111ῐο antecedere, cum Stoicorum
placitis concordare infra fusius explicabimus.

Ambrosius postquam capitis descriptioni satis copiosae
finem fecit, inde a paragrapho 69 reliquarum corporis partium ,
officia astrictius percurrit. In disputando a manibus exorsus
ostendit eas, cum pericula a corpore arceant et totum capitis
vorticem comant, homini simul munimentum et ornatum
praebere. In sequenti parte ( 70) de usu, quem pectoris
cratis visceribus mollioribus afferret, locutus sententiam satis
ridiculam probat. Dicit enim cor ideo cum pulmonibus
'coniunctum esse, ut, cum exardescat ira et indignatione,
pulmonum sanguine et umore temperari possit. In eadem
opinione iam Plato fuerat ²), quocum Ambrosius etiam in

 

¹) cf. Cic. De nat. deor. ΙΙ 139 ,,Η110 adde nervos . . . qui sicut

venae et arteriae a corde tracti et profecti in corpus omne ducuntur.
2) Tim. 70 C.

