-15-

'Palem scribendi rationem Christianis posterioris aetatis
valde arrisisse mirum non est. Quanti etiam Ambrosius eius
de usu partium libros aestimaverit ex tractatu nobis pro—
posito me comprobaturum spero. -—

Galenus octavo et nono libro de capitis partibus, decimo
de constructione oculorum agit. =

Ineunte libro VIII (p. 609) disputationis initium inde
capit, quod complura animalia, veluti carabos et cancros,
capitis expertia esse dicit. Deinde in capp. 2 4 instituit
quaestionem, quam ob rem caput factum sit. Qua in dis·
putatione ex falsa opinione a plurimis hominibus probata pro-
ficiscitur, qua caput propter cerebrum factum esse eademque
de causa videndi audiendi odorandi gustandi sensus {capite
contineri credebatur. Quam futilis sit haec opinio eo evinci
Galenus existimat, quod et cancri et animalia molli crusta
intecta, quamquam caput eis omnino non sit, eisdem sensibuS,
qui ex pectore originem ducant, instructi sint. Galenus ita
ratiocinatus eorum sententiam, qui caput propter cerebrum
exstitisse voluerunt, refutasse sibi videtur (cf. p. 629). Deinde
insequenti capite 5 (p. 630 — 636) quae vera sit causa capitis
plurimis animalibus generati demonstrandum suscipit. Quam
argumentandi viam in hac parte ingressus sit ideo paulo
accuratius exponam, quod ex hoc capite Ambrosii imitandi
ratio clarissime illustratur.

Galenus in disputatione sua pro explorato habet id, quod
in aliis operibus iam demonstraverat, scilicet cerebrum .
omnium sensuum esse principium (p. 625). Deinde concludit
propter· cerebrum caput non esse factum, quod cancris et
scarabaeis sensuum principium in pectore locatum sit, neque
magis propter OS, aures, nares caput esse necessarium, quod
hae quoque partes illis animantibus in pec-tore sint constitutae
(p. 630). Itaque ex hac ratiocinatione effici existimat caput
propter eos sensus factum esse, qui animalibus capite caren-
tibus in pectore non locati sint, i. e. propter oculos Nam
eorum situm supra nummum verticem esse, ut veluti specu·
latores omnia pericula imminentia denuntiare possint (631-632).

