...Μ-

quibus Lactantius in eodem capite dicit (c. X 21¹): „cetera
quam decora sint vix exprimi potest . . . valida et substricta
nervis ad fortitudinem brachia , insignibus toris extantium
lacertorum vigens robur, utilis ae decens flexura cubitorum.
quid dicam de manibus rationis ac sapientiae ministris? quas
sollertissimus artifex . . si quid tenendum sit ’. . . in digitos
terminaviffl. In eandem sententiam loquitur Ambrosius (ξ 69)
„succedunt brachia et validi lacertorum tori, validae ad ope-
randum manus et procerioribus digitis habiles ad tenendum . , .
manus est totius corporis propugnaculum, capitis defensatrix.“
Quo loco Ambrosius eo tantum a Lactantio recedit, quod eandem
:sententiam adiectis librorum sacrorum locis valde amplificatam
reddit. -— In proxima paragrapho (70) Ambrosius de pectoris
crate haec praebet: „quis digne explicet pectoris cratem ven-
trisque mollitiam? aliter enim viscera ‘molliora non possent
foveri et intestinorum sinus duris haut dubie ossibus laederen-
tur“. De eadem re Lactantius pari modo disputat in cap. V
ξ 5 „ex eius (spinae) parte quasi media costas id est trans-
versa et plana ossa porrexit in diversum, quibus clementer
curvatis et in se velut in circulum paene conductis interna
viscera contegantur. Ut ea, quae molliora et minus valida
fieri opus erat, illius solidae cratis amplexu possent esse
munita.“ Videmus Lactantium simili modo atque Ambrosium
exponere, quanto usui p'ectoris cratis visceribus mollioribus sit.
—- Denique uterque scriptor eandem philosophandi rationem
secutus capitis figuram perfectam esse similiter demonstrat.
Ambrosii locum iam supra attulimus, quo dicit (ξ 68); absol·
vimus velut quandam humani corporis regiam, in qua sit licet
quaedam quantitas portionis, forma tamen universitatis est.“
Qui sit sensus huius enuntiati intellegitur ex Lactantii accura-
tiore explanatione (cap. VIII (54) „hanc eius aulam deus non
obductam porrectamque formavit ut in mutis animalibuS, sed
orbi et globo similem, quod orbis rotunditas perfectae rationis
est ac figurae.“ Hoc igitur loco Lactantius clarioribus verbis
de eadem Stoicorum opinione agit, quam Ambrosius exeunte
paragrapho 68 ab Apuleio auctore digressus breviter attingit. —

