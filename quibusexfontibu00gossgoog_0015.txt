...- 13 .-

(218Α); Ὀδόντες ὁμοῖ μεν φωνῆς ὄργανα . . . ὁμοῦ δὲ καὶ
τροφῆς ὑπηρέταις οἱ μὲν τέμνοντες αὐτήν, οἱ δὲ λεαίνοντες
duplicem dentium usum similiter explicat atque Ambrosius
(ξ 66) „quid ego describam dentium vallum, quo conficitur
cibus et plenae fit vocis expressio ?“ ubi Ambrosius Basiliani
enuntiati non tam verba quam sensum reddere videtur. —·
Denique Schenkl unum affert exemplum, quod in eis sermonibus
Basilio ascriptis, quibus Dc structura hominis inscribitur,
occurrit. Quamquam Ambrosius cum his sermonibus ceteroquin
nihil habet commune, tamen uno loco scriptorum sententiae
sibi respondent. Nam ille sermonum scriptor de avibus et
beluis locutus homines mentis vigore similiter efferri atque
aves alarum volatu hoc modo describit¹): Εἴπω σοι περὶ τῶν
πετοῇιένων, ὅτι οὔκ ἀναβαίνει μὲν ὁ ἄνθρωπος εἰς τὸν ἀέρα
σώματι, οὔ γὰρ ἔχει πτερά, συμπαρίπταται δὲ τοῖς πτηνοῖς τῇ
'coi νοῦ δυνάμει. οὐδὲν κατέχει τὸν τοῦ ἀνθρώπου λογισμόν. Ean-
dem sententiam Ambrosius his verbis exprimit (74): „unus quasi
de volatilibus est homo, qui alta visu petat et quodam

remigio volitet sublimium sagacitate sensuum.“ Videmus
Ambrosium eandem sibi fingere imaginem. Cum accedat,

quod haec sententia apud reliquos auctoreS, quos Ambrosius
in hoc tractatu consuluit, non invenitur, ego quidem non
negaverim eum hoc loco illum sermonem respicere. —'

Praeter haec exempla ex Basilio nihil colligitur. Quam
pauca inde lucremur ad Ambrosii tractatum interpretandum,
vix opus est explanare. Nam ea, quae Ambrosius huic auctori
debet, levioris sunt momenti neque quicquam conferunt ad
explicandam scriptoris scribendi rationem supra adumbratam.
Totum expositionis fundamentum, quod in describenda corporis
perfectione positum est, Ambrosius apud Basilium reperire
non potuit, sed ex aliorum auctorum enarrationibus repetivit.
Itaque ad explorandos hos principales auctores iam accin-
gamur.

 

²) Patr. Gr. XXX p. 24 Nr. 13.

